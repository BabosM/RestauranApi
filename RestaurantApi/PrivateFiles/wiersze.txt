														Tęsknota
												Autorem wiersza jest ADAM ASNYK
												Ob­ło­ki, co z zie­mi wsta­ją
												I pły­ną w słoń­ca blask zło­ty,
												Ach, one mi się być zda­ją
												Skrzy­dła­mi mo­jej tę­sk­no­ty.

												Te bia­łe skrzy­dła po­wiew­ne
												Czę­sto nad zie­mią ob­wi­sną,
												Łzy po nich spły­wa­ją rzew­ne,
												Cza­sem i tę­czą za­bły­sną.

												Gwiaz­dy, co krą­żą w prze­strze­niach
												Po dro­gach nie­skoń­czo­no­ści,
												Są one dla mnie w ma­rze­niach
												Ocza­mi mo­jej mi­ło­ści.

												Pa­trzą się w ciem­ne od­mę­ty
												Te wiel­kie ru­cho­me słoń­ca...
												I ja mi­ło­ścią prze­ję­ty,
												Pa­trzę i tę­sk­nię bez koń­ca.


==========================================================================
														Ja Ciebie kocham
													
													Autorem wiersza jest ADAM ASNYK
													Ja cie­bie ko­cham! Ach te sło­wa
													Tak dziw­nie w moim ser­cu brzmią.
													Mia­łaż­by wró­cić wio­sna nowa?
													I zbu­dzić kwia­ty co w nim śpią?
													Miał­bym w mi­ło­ści cud uwie­rzyć,
													Jak Łazarz z gro­bu mego wstać?
													Mło­dzień­czy, daw­ny kształt od­świe­żyć,
													Z rąk two­ich nowe ży­cie brać?

													Ja cie­bie ko­cham? Czyż być może?
													Czyż mnie nie zwo­dzi złu­dzeń moc?
													Ach nie! bo ja­sną wi­dzę zo­rzę
													I pierz­cha­ją­cą wi­dzę noc!
													I wszyst­ko we mnie inne, świe­że,
													Zwąt­pie­nia w ser­cu stop­niał lód,
													I zno­wu pra­gnę - ko­cham - wie­rzę -
													Wie­rzę w mi­ło­ści wiecz­ny cud!

													Ja cie­bie ko­cham! Świat się zmie­nia,
													Za­kwi­ta szczę­ściem od tych słów,
													I tak jak w pierw­szych dniach stwo­rze­nia
													Przy­bie­ra ślub­ną sza­tę znów!
													A du­sza skrzy­dła znów do­sta­je,
													Już jej nie ści­ga ziem­ski żal -
													I w eli­zej­skie leci gaje -
													I to­nie po­śród świa­tła fal!
==========================================================================

												Najpiękniejsze piosenki - Adam Asnyk
												
												
														Najpiękniejsze piosnki
														Najpiękniejszych moich piosnek
														Nauczyła mnie dzieweczka,
														Mistrzem bowiem były dla mnie
														Harmonijne jej usteczka.

														Te usteczka brzmiały zawsze
														Jakąś piosnką świeżą, nową,
														Każdy uśmiech był melodią,
														Śpiewem było każde słowo.

														Wszystko o czym serce śniło,
														Wszystko, o czym nawet nie śni,
														Odbijało się w jej oczach
														I płynęło w słodkiej pieśni.

														Więc mnie zawsze przy jej boku,
														Wpatrzonego w jej oblicze,
														Kołysały śpiewne mary,
														Czarodziejskich brzmień słodycze.

														Czegom uchem nie dosłyszał,
														Tom z usteczek koralowych
														Sam ustami swemi chwytał.
														
==========================================================================
														Snuć miłość…
												Snuć miłość, jak jedwabnik nić wnętrzem swym snuje,
												Lać ją z serca, jak źródło wodę z wnętrza leje,
												Rozwijać ją, jak złotą blachę, gdy się kuje
												Z ziarna złotego; — puszczać ją w głąb, jak nurtuje
												Źródło pod ziemią, — w górę wiać nią, jak wiatr wieje,
												Po ziemi ją rozsypać, jak się zboże sieje,
												Ludziom piastować, jako matka swych piastuje. 
												Stąd będzie naprzód moc twa, jak moc przyrodzenia,
												A potem będzie moc twa, jako moc żywiołów,
												A potem będzie moc twa, jako moc krzewienia,
												Potem jak ludzi, potem jako moc aniołów,
												A w końcu będzie jako moc Stwórcy stworzenia. 
==========================================================================								
												 (Nie płacz w liście)
												ksiądz Jan Twardowski
												Nie płacz w liście
												nie pisz, że los Ciebie kopnął
												nie ma sytuacji na ziemi bez wyjścia
												Kiedy Bóg drzwi zamyka - to otwiera okno
												Odetchnij, popatrz
												Spadają z obłoków
												małe wielkie nieszczęścia potrzebne do szczęścia
												a od zwykłych rzeczy naucz się spokoju
												i zapomnij, że jesteś, kiedy mówisz, że kochasz
==========================================================================	

											
												Bliscy i oddaleni(wiersz klasyka)
												ksiądz Jan Twardowski
												
												wiersz "byłby doskonały, lecz wad mu zabrakło" ;)
												
												Bo widzisz tu są tacy którzy się kochają
												i muszą się spotkać aby się ominąć
												bliscy i oddaleni jakby stali w lustrze
												piszą do siebie listy gorące i zimne
												rozchodzą się jak w śmiechu porzucone kwiaty
												by nie wiedzieć do końca czemu tak się stało

												są inni co się nawet po ciemku odnajdą
												lecz przejdą obok siebie bo nie śmią się spotkać
												tak czyści i spokojni jakby śnieg się zaczął
												byliby doskonali lecz wad im zabrakło

												bliscy boją się być blisko żeby nie być dalej
												niektórzy umierają-to znaczy już wiedzą
												miłości się nie szuka jest albo jej nie ma
												nikt z nas nie jest samotny tylko przez przypadek
												są i tacy co się na zawsze kochają
												i dopiero dlatego nie mogą być razem
												jak bażanty co nigdy nie chodzą parami

												można nawet zabłądzić lecz po drugiej stronie
												nasze drogi pocięte schodzą się z powrotem
												
==========================================================================												
												Jeśli nie do końca(wiersz klasyka)
														ksiądz Jan Twardowski
														Jeżeli kochasz
														tydzień
														dwa miesiące
														nawet przez pięć lat
														i pisząc

														"Wisienko kochana
														wyję prosto do ciebie
														jak jamnik od rana"

														cierpliwy jak baranek
														co na klęczkach swoją matkę ssie

														Kto do końca nie kocha
														ten odchodzi paskudny
														i wszystko źle
==========================================================================	
													
															